-------------------------------------------------------------------------------
Hallo allemaal. Vandaag ga ik het hebben over shotgun sequencing; waarbij een
puzzel van DNA gemaakt wordt die daarna weer in elkaar wordt gezet.

Bij deze presentatie komen verschillende kwesties aanbod:
1.	Een introductie
2.	Daarna een korte geschiedenis
3.	Vervolgens wordt er verteld wat shotgun sequencing is
4.	En tot slot zal er een korte samenvatting van deze presentatie gegeven
worden
-------------------------------------------------------------------------------
Het verhaal van het DNA begint in de cel.

Bij prokaryoten is het relatief simpel en ligt het DNA los in een regio genaamd
de nucleoïde.

Bij eukaryoten aan de andere kant bevindt het DNA zich in de celkern waar het
in chromosomen is opgevouwen.

Alhoewel DNA anders is opgeslagen bij prokaryoten en eukaryoten, bevat het
genen die voor een groot deel bepalen hoe een organisme functioneert

Als bio-informaticus wil je dan misschien weten wat de functie van zo'n gen is
zodat je een doelgerichte behandeling kan ontwikkelen als het defect is.

Dit is een voorbeeld waarbij het in kaart van het DNA een toepassing heeft.
Daarom zijn er technieken, zoals shotgun sequencing ontwikkelt om DNA op een
efficiënte manier te kunnen verwerken.
-------------------------------------------------------------------------------
Maar voordat we overgaan naar wat shotgun sequencing is, gaan we terug de
geschiedenis in: hoe is DNA ontdekt.
------------------------------------------------------------------------------
Het begint allemaal in 1869 waarbij Friedrich Miescher ontdekte dat in de
celkern van een cel een fosforhoudende stof zich bevond. Dit bleek
desoxyribonucleïnezuur oftewel DNA te zijn.

Daarna 84 jaar later kwamen Watson & Crick met de ontdekking dat de structuur
van DNA een dubbele helix is.

Na deze ontdekking beginnen ook andere onderzoekers belangstelling te tonen
voor het bestuderen van DNA, en neemt de interesse in DNA-onderzoek gestaag
toe. 24 jaar later wordt daarom bijvoorbeeld al de eerste DNA-sequencing
technieken ontwikkelt door Frederick Sanger zoals sanger sequencing en shotgun
sequencing, waarbij shotgun sequencing een variant van sanger sequencing was.

En zes jaar later wordt de PCR-techniek voor DNA geïntroduceerd door Kary
Mullis waardoor kunstmatige kopieën van DNA-sequenties gemaakt konden
worden.

De PCR-techniek werd tot slot gevold door het genoomproject dat in 2003 als
gecompleteerd beschouwd werd; waarbij 92% van het menselijk genoom ontcijferd
was.

Maar dat was 20 jaar geleden. Durft iemand daarom een gokje te wagen hoeveel
procent van het menselijk genoom nu ontcijferd is?

Nu is dat vrijwel 100%.
-------------------------------------------------------------------------------
Nu de belangrijkste achtergrondinformatie behandeld is gaan we het hebben over
shotgun sequencing.
-------------------------------------------------------------------------------
De eerste stap bij shotgun sequencing is het verkrijgen van een DNA-sequentie,
oftewel een monster.

De tweede stap, kenmerkend voor shotgun-sequencing, is het willekeurig
fragmenteren van de DNA-sequentie in talloze kleine sequenties met behulp van
enzymen (het willekeurige aspect hiervan is van groot belang).

Daarna, in de derde stap, worden deze sequenties geamplificeerd en dus
gekopieerd door middel van de PCR-techniek (zodat de concentratie verhoogt
wordt).

Een DNA-sequencer geeft dan de afgelezen sequenties terug; die reads genoemd
worden (een read is een string van de afgelezen nucleotiden).

In de vijfde stap worden de reads naast elkaar geplaatst door een computer
algoritme dat ze onderling vergelijkt en zoekt naar overlappende gedeelten.

Tot slot wordt de verkregen data geanalyseerd door een bio-informaticus. Die
op basis van het resultaat een uitspraak kan doen, of een behandeling kan
ontwikkelen voor een defect gen zoals cystic fibrosis (wat erfelijk is).
-------------------------------------------------------------------------------
Samenvattend is shotgun sequencing een methode voor het in kaart brengen van
DNA. Dit was mijn presentatie, hopelijk hebben jullie het een beetje begrepen.
Zijn er nog vragen?
-------------------------------------------------------------------------------
