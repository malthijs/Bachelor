[*light microscope*]
Lichtmicroscopen werken door zichtbaar licht met een golflengte variërend van
ongeveer 400 tot 700 nanometer door monsters te laten gaan.

[*electron microscope*]
Twee soorten elektronenmicroscopen zijn belangrijk:
1. scanning-elektronenmicroscoop (SEM) voor oppervlaktetopografie
2. transmissie-elektronenmicroscoop (TEM) voor interne celstructuur

Elektronenmicroscopen maken gebruik van een bundel elektronen met kortere
golflengtes dan zichtbaar licht.

[*cell fractionation*]
Een waardevolle techniek waarbij cellen worden gedemonteerd en belangrijke
subcellulaire structuren zoals organellen worden gescheiden. Hierbij worden
celcomponenten gescheiden op basis van hun grootte en dichtheid, waarbij er
op een bepaalde snelheid gedraaid wordt; differentiële centrifugatie.

[*leven*]
LUCA = Last Universal Common Ancestor

Om iets levend te kunnen noemen moet het voldoen aan (de meeste van) de
volgende criteria:
- groei en ontwikkeling
- reproductie
- metabolisme
- homeostase
- evolutionaire adaptatie
- respons op stimuli
- organisatie/structuur

Een cel is de kleinste eenheid die (bijna) alle conventionele kenmerken van
leven vertoont.

[*endomembraansysteem*]
celkern
endoplasmatische reticulum: ruw en glad
golgi-apparaat
lysosomen (vacuole bij planten)

Over het algemeen helpt het endomembraansysteem bij het synthetiseren,
modificeren en transporteren van eiwitten, vetten, suikers en ionen.

[*celkern*]
De kern van een cel bevat het genetische materiaal in de vorm van chromosomen,
waarin de DNA-moleculen opgevouwen zijn. De kern wordt omhuld door een dubbel
membraan, het kernmembraan genaamd. Dit membraan heeft talloze kleine poriën
waardoor kleine moleculen zoals mRNA kunnen passeren. Tot slot bevindt de
nucleolus zich in de buurt van het midden van de celkern en is het
verantwoordelijk voor de synthese van ribosomen.

Opvallend is dat de buitenkant van de celkern vaak in direct contact staat met
het ruw endoplasmatisch reticulum (ER), dat zo genoemd wordt vanwege de vele
ribosomen die aan het oppervlak ervan gevestigd zijn.

[*ribosomen*]
Ze zijn niet gebonden aan één locatie. Sommige van hen zwerven in het cytosol,
wat een onderdeel is van het cytoplasma, en worden ze vrije ribosomen genoemd.
En andere hebben hun intrek genomen in de mitochondriën, de energiecentrales
van de cel. De ribosomen zijn essentieel voor de synthese van eiwitten.

[*ruw ER*]
Het ruw endoplasmatisch reticulum (RER) is een cruciale locatie voor de
synthese van eiwitten.

[*glad ER*]
Het glad endoplasmatisch reticulum, oftewel (GER), vervult diverse essentiële
taken in een cel. Eén van zijn voornaamste verantwoordelijkheden is de
productie van lipiden zoals cholesterol. Daarnaast is het ook betrokken bij de
detoxificatie van de cel en zal het bijvoorbeeld bij alcoholisten veel in de
lever voorkomen. Tot slot wordt het ook gebruikt voor de opslag van ionen zoals
Ca²⁺.

[*ER*]
Het ER vervoert eiwitten met behulp van blaasjes die vesikels genoemd worden.
Meestal zullen ze naar het golgi-apparaat verstuurd worden (vesikels zijn GEEN
organellen).

[*golgi-apparaat*]
- modificeert eiwitten met behulp van enzymen
- sorteert eiwitten
- verstuurt eiwitten met behulp van vesikels naar een bestemming binnen of
buiten de cel

[*lysosomen*]
De lysosoom is een organel dat enzymen bevat die grote moleculen kunnen
afbreken. Dit proces vindt plaats in een zure omgeving.

[*autofagie*]
Autofagie is het proces waarbij beschadigde organellen en eiwitten binnen de
cel opgenomen worden door autofagosomen en afgebroken worden door lysosomen.

[*fagocytose*]
Fagocytose is het proces waarbij een cel deeltjes buiten de cel opneemt en
verpakt in blaasjes die fagosomen genoemd worden. Deze fagosomen fuseren
net als autofagosomen met lysosomen om de opgenomen materialen af te breken.

[*mitochondrium en chloroplasten*]
Chloroplasten: planten
- maakt glucose

Mitochondrium: planten en dieren
- maakt ATP

[*endosymbiose theorie*]
In het verleden bestond er een eenvoudigere vorm van leven. Er waren twee
cellen; een cel dat een essentiële functie uitvoerde zoals productie van ATP en
en een andere cel dat deze cel opnam met behulp van fagocytose. In plaats van
deze cel te verteren ontstond er een symbiotische relatie tussen deze twee
cellen waarbij de eerste cel energie leverde en de tweede cel bescherming
aanbood; mitochondrium en chloroplast (hebben eigen DNA en ribosomen).

[*peroxisomen*]
Peroxisomen zijn organellen in de cel die een cruciale rol spelen bij het
afbreken van stoffen dat een lysosoom niet kan afbreken. Bij de afbraak van
stoffen genereert het waterstofperoxide (H2O2), wat giftig is voor de cel.
Om deze reden bevatten peroxisomen enzymen genaamd catalase, die dit afbreken
tot water en zuurstof.

[*glyoxysomen*]
Glyoxysomen zijn organellen die voornamelijk worden aangetroffen in
plantencellen, en ze zijn betrokken bij een specifieke functie, namelijk de
omzetting van vetten in glucose. Dit proces is essentieel voor groeiende
spruiten omdat het hen in staat stelt om energie te halen uit vetreserves in
zaden voordat ze voldoende fotosynthese kunnen uitvoeren.

[*cytoskelet*]
Fungeert als een soort 'skelet' van microscopisch kleine buisjes en filamenten,
die celorganellen op hun plaats houden en dienen als snelwegen voor transport
van moleculen binnen de cel.

[*microtubuli*]
De microtubuli vormen de ruggengraat van de cel; motorproteïnen bewegen langs
deze microtubuli en helpen organellen en andere celcomponenten te verplaatsen
naar specifieke locaties binnen de cel. Dit transport is gevoed door de
energiebron ATP, die de motorproteïnen aandrijft.

[*microfilamenten*]
Zorgt voor spiercontractie waarbij de motorproteïnen myosine en actine aan
elkaar binden met behulp van ATP; actine-myosine complex. Daarnaast zorgen ze
ook net als microtubuli voor het verplaatsen van organellen en andere
celcomponenten naar specifieke locaties binnen de cel.

[*intermediate filamenten*]
Essentieel voor de structuur, flexibiliteit en stabiliteit van de cel.

[*microvilli*]
Ten slotte zijn er microvilli, die de oppervlakte van celmembranen verhogen. Ze
zijn vooral prominent aanwezig op het oppervlak van cellen die betrokken zijn
bij de absorptie, zoals de epitheelcellen van de dunne darm waardoor de
diffusie toeneemt.

[primaire celwand]
De primaire celwand, gelegen aan de buitenkant van plantencellen, biedt
voornamelijk flexibiliteit en dient als eerste beschermingslaag voor de cel.

[secundaire celwand]
De secundaire celwand vormt zich na de primaire celwand en bestaat uit extra
lagen cellulose en andere versterkende materialen, waardoor het de cellen van
planten voorziet van bijkomende structurele ondersteuning en stevigheid.

[lamellen]
Deze dunne, driehoekige structuren, genaamd lamellen, bevinden zich tussen de
primaire celwanden van plantencellen en dragen bij aan de stabiliteit van de
plant door het verstrekken van extra ondersteuning tussen aangrenzende cellen.

[*plasmodesmata*]
Plasmodesmata zijn microscopische kanaaltjes waarmee plantencellen met elkaar
verbonden zijn; hierdoor kunnen ze met elkaar communiceren en voedingsstoffen
uitwisselen.

[*extracellulaire matrix*]
De extracellulaire matrix bestaat uit collagenen die vastgehouden worden door
proteoglycanen. Dit vormt een essentiële structuur dat op het celmembraan
verankerd wordt door integrines met behulp van fibronectines die als brug
fungeren. Zorgt voor structurele integriteit en signaaltransductie (doorgeven
van een signaal).

[*intercellulaire verbindingen*]
Bij meercellige organismen zie je dat cellen op bepaalde manieren zijn
georganiseerd, dit gebeurt met behulp van tight junctions, desmosomen en
gap junctions.

[*tight junctions*]
Zorgen voor ondoorlaatbare en waterdichte verbindingen, zoals in het epitheel
van de darmen, om te voorkomen dat darmsappen lekken.

[*desmosomen*]
Zorgen voor koppeling tussen cellen, bijvoorbeeld in de spiercellen.

[*gap junctions*]
Zijn vergelijkbaar met de plasmodesmata; uitwisseling van ionen.
