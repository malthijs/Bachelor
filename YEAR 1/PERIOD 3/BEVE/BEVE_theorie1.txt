[*celdeling*]
Continuïteit van leven is gebaseerd op cellen die zich kunnen vermeerderen.
- groei
- herstel
- reproductie

[*genetische informatie*]
De genetische informatie van een cel wordt het genoom genoemd. Deze genetische
informatie is opgevouwen in chromosomen. Chromosomen bevatten DNA-moleculen
waarop genen liggen die voor eiwitten kunnen coderen. De DNA-moleculen en
eiwitten die de chromosomen opbouwen worden samen chromatine genoemd.

Ergens in het midden van een chromosoom is er een ingesnoerd gebied. Deze
locatie wordt het centromeer genoemd. Omdat het zeldzaam is dat het centromeer
precies in het midden zit, wordt de kleine deel de p-arm (petite) genoemd en
grote deel de q-arm (queue).

Elk organisme bevat één of meerdere chromosomen.

* voorbeeld *
De celkern van de somatische cellen van de mens hebben 46 chromosomen. Gameten,
oftewel geslachtscellen, bevatten daarentegen de helft van het aantal
chromosomen, namelijk 23.

[*celcyclus*]
Er zijn 4 fasen:
- G₁ (eerste groei)
- S (synthese van DNA)
- G₂ (tweede groei)
- M (mitose en cytokinese)

De G₁, S en G₂ fasen worden samen de interfase genoemd, wat vaak 90% van de
celcyclus omvat.

Tijdens de S fase worden de chromosomen gedupliceerd, wat resulteert in twee
identieke zusterchromatiden voor elk chromosoom. Deze zusterchromatiden worden
bij elkaar gehouden door cohesines, wat bekend staat als zusterchromatide
cohesie. Verder wordt ook de centrosoom gedupliceerd.

Mitose zorgt voor de gelijke verdeling van genetische materiaal. Bij de mitose
worden er twee identieke dochtercellen gevormd. De mitose of kerndeling wordt
verder onderverdeeld in de volgende fasen:
- profase
- prometafase
- metafase
- anafase
- telofase
Cytokinese dat met de anafase en telofase overlapt completeert de M fase.

[*profase*]
De chromosomen condenseren waardoor ze dikker en korter worden. De spoelfiguur
vormt, dat opgebouwd is uit centrosomen en microtubili. Microtubili is
opgebouwd uit tubiline eiwitten. Microtubuli die zich om de centrosomen heen
bevinden, worden asters genoemd vanwege hun opstelling dat een stervorm
aanneemt.

Dit is de langste fase.

[*prometafase*]
De chromosomen zijn volledig gecondenseerd. De nucleaire envelop fragmenteert.
De centrosomen bewegen naar de uiteinden van de cel.

Bij het centromeer van elk chromosoom vormt een kinetochoor. Hierdoor kunnen
microtubili zich aan beide kanten van elk chromosoom bevestigen. Als een
microtubili aan een kinetochoor bevestigd, wordt het een kinetochoor
microtubili genoemd. Als dat niet gebeurt, interacteert het met de microtubili
aan de overkant, verlengt het de cel, en wordt het een nonkinetochoor
microtubili genoemd.

[*metafase*]
De centrosomen liggen nu tegenover elkaar. De centromeren van de chromosomen
liggen nu op de metafase plaat, precies in het midden van het spoelfiguur. De
spoelfiguur is nu gecompleteerd.

De chromosomen zijn nu het meest zichtbaar.

[*anafase*]
De cohesines worden door separase geknipt waardoor de zusterchromatiden los van
elkaar komen, waardoor het individuele chromosomen worden. Ze gaan nu naar de
polen van het spoelfiguur, wat met behulp van twee mechanismen kan gebeuren:

- pacman mechanisme
- reeling mechanisme

Aan het eind hebben beide polen van het spoelfiguur een complete collectie aan
chromosomen.

Dit is de kortste fase.

[*telofase*]
Nucleaire enveloppen vormen waardoor de chromosomen geëncapsuleerd worden.
Chromosomen decondenseren en worden dus langer en minder dik. De spoelfiguur
wordt opgeruimd.

Mitose is voltooid.

[*cytokinese*]
Duplicatie van het cytoplasma. In dierencellen ontstaat er een cleavage furrow,
dat de cel in twee knijpt met behulp van microfilamenten, waarbij actine en
myosine betrokken is.

Bij plantencellen is dit niet het geval. Tijdens de telofase in planten komen
de vesikels van het golgi apparaat en de microtubili in het midden van de cel
elkaar tegen, ze vormen een cell plate. De cell plate deelt het cytoplasma in
twee, en groeit naar de celwand.

[*binaire splijting*]
Prokaryoten ondergaan geen mitose, maar groeien tot twee keer hun
oorspronkelijke grootte, waarna ze zich splitsen. Bij de meeste bacteriën
worden de genen gedragen op één chromosoom dat een circulair DNA-molecuul
bevat. In sommige bacteriën begint celdeling wanneer de origin of replication
begint te repliceren.

[*evolutie van mitose*]
Mitose is ontstaan uit simpelere prokaryotische mechanismen. Het feit dat
eiwitten van binaire splijting gerelateerd zijn aan de eiwitten in de mitose
bevestigt deze hypothese.

[*regulering celdeling*]
De timing en snelheid van celdeling verschilt per celtype en organisme. Sommige
gespecialiseerde cellen delen helemaal niet zoals zenuwcellen: zij zitten in de
G₀ fase. Door groeifactoren kunnen sommige cellen uit de G₀ fase komen en zich
alsnog gaan delen.

Celdeling wordt gereguleerd door signaalmoleculen in het cytoplasma. Dit
mechanisme wordt het cyclus control systeem genoemd.

Checkpoint: een punt waar wordt bepaald of de celdeling door mag gaan of niet.
Bevindt zich in de G₁, G₂, S en M fasen.

Er zijn twee hoofdtypen van de signaalmoleculen:
- cyclinen
- cycline-afhankelijke kinasen (Cdks)

Cycline-afhankelijke kinasen zijn in een constante concentratie aanwezig. Om
actief te worden moeten ze aan cyclinen gebonden worden. Cyclinen worden in de
S en G₂ fasen gevormd, waardoor de hoeveelheid Cdks geleidelijk toeneemt.

MPF: mitose-promoting factor. Bepaalt of de M fase doorgaat of niet. Wordt
actief gevormd wanneer cyclinen aan Cdks gaan binden tijdens de G₂ fase.
Fosforyleert verschillende eiwitten waardoor de nucleaire envelop
gefragmenteerd wordt. Er is ook bewijs dat het zorgt voor chromosoom
condensatie en spoelfiguur vorming tijdens profase. Tijdens anafase zet het
zichzelf weer uit door de gebonden cyclinen af te breken.

G₁ checkpoint is het belangrijkste, en als dat doorgaat, is de kans groot dat
de cel zich gaat delen.

Density-dependent inhibition: cellen stoppen met delen wanneer de dichtheid van
cellen te hoog wordt.

Anchorage dependence: cellen moeten aan een ondergrond bevestigd zijn om te 
kunnen delen.

[*tumoren*]
Tumoren hebben de capaciteit om hun eigen groeifactoren te produceren of om
signalen te ontvangen die wijzen op de aanwezigheid van groeifactoren (terwijl
die er niet zijn). Bovendien vertonen ze defecten in hun cyclus control
systeem. Cellen die oneindig kunnen delen zijn een proces ondergaan genaamd
transformation. Kankercellen vertonen noch density-dependent inhibition, noch
anchorage dependence. Verder vindt er geen apoptose plaats.

* voorbeeld *
Groeifactor PDGF (Platelet Derived Growth Factor) wordt door bloedplaatjes
afgegeven om een wond te genezen.

Benigne tumor: een goedaardige tumor die niet in staat is om zich te
verspreiden naar andere delen van het lichaam.

Maligne tumor: een kwaadaardige tumor die in staat is om zich te verspreiden
naar andere delen van het lichaam.

Metastase: het proces waarbij kankercellen zich verspreiden naar andere delen
van het lichaam, waar nieuwe tumoren gevormd worden.

Wegsnijden, UV-bestraling of chemotherapie. Chemotherapie is gericht op
sneldelende cellen (zoals haarcellen).
